# GİT 119 - Dijital Tasarıma Giriş Dersi Syllabus'ı (Güncel)

## Genel Bilgiler
- **Dersi Açan Fakülte/Enstitü:** Mimarlık ve Tasarım Fakültesi
- **Dersi Açan Bölüm/Ana Bilim Dalı:** Görsel İletişim Tasarımı Bölümü
- **Ders Kodu:** GİT 119
- **Ders Adı:** Dijital Tasarıma Giriş
- **Ders Kredisi:** 3
- **AKTS:** 6
- **Ön Koşullar:** Yok
- **Ders Türü:** Zorunlu
- **Öğretim Dili:** Türkçe
- **Dersi Alan Programlar:** Görsel İletişim Tasarımı Lisans Programı
- **Hazırlanma Tarihi:** Aralık 2025 - 2024 / 2025 BAHAR DÖNEMİ

## Ders Tanımı
Dijital Tasarıma Giriş dersi, temel tasarım ilkelerini dijital ortamda uygulayarak Adobe Illustrator ve Photoshop programlarıyla estetik ve işlevsel görseller oluşturmayı amaçlar. Ders, öğrencilere vektörel ve piksel tabanlı tasarımın temellerini öğretirken, son haftalarda üretken yapay zeka (Generative AI) araçlarının tasarım süreçlerine entegrasyonunu da kapsar.

## Ders Amaçları
Bu ders, temel tasarım ilkelerini dijital ortamda uygulayarak Photoshop ve Illustrator programlarında yaratıcı projeler geliştirmeyi amaçlar. Öğrencilerin, dijital araçları etkin kullanarak çizgi, renk, form ve tipografi düzenlemeleri yapmaları, estetik ve işlevselliği dengeli şekilde uygulamaları hedeflenir. Ek olarak, üretken yapay zeka araçlarını bir "tasarım ortağı" olarak kullanmayı, etkili Prompt (Metin Komutu)'lar yazmayı ve AI ile üretilen görselleri profesyonel bir tasarıma dönüştürmeyi öğrenmeleri amaçlanır. Problem çözme, planlama ve görsel ifade becerilerini geliştirerek, dijital tasarım süreçlerinde teknik bilgi ve yaratıcılığı birleştirmeleri hedeflenir.

## Ders Kitapları ve/veya Kaynaklar
- "Adobe Photoshop Classroom in a Book (2024 Release)" – Andrew Faulkner, Conrad Chavez
- "Adobe Illustrator Classroom in a Book (2024 Release)" – Brian Wood
- "Graphic Design: The New Basics" – Ellen Lupton, Jennifer Cole Phillips
- "Vector Basic Training: A Systematic Creative Process for Building Precision Vector Artwork" – Von Glitschka
- Ek olarak, ders içinde Midjourney, DALL-E 3 ve Adobe Firefly gibi platformlar için güncel rehberler ve kaynaklar paylaşılacaktır.

## Ders Çıktıları
1.  Temel tasarımın ilke ve elemanlarını dijital ortamda uygulayarak, Photoshop ve Illustrator programlarında basit projeler geliştirebilir.
2.  Adobe Photoshop ve Illustrator programlarının temel arayüz ve araçlarını kullanarak dijital tasarım çalışmalarına giriş yapar.
3.  Dijital projeler oluştururken, temel çizgi, renk ve form bilgilerini etkin biçimde uygular.
4.  Basit grafik ve tipografik düzenlemeleri, dijital ortamda yaratıcı fikirleri somut görsellere dönüştürmek için kullanır.
5.  Photoshop programı ile temel fotoğraf düzenleme, kolaj ve rötuş tekniklerini uygulayarak görsel sunumlarını zenginleştirir.
6.  Illustrator programını kullanarak vektörel grafik oluşturma ve düzenleme becerilerini kazanır.
7.  Dijital tasarım projelerinde, estetik ve işlevselliği bir arada kullanarak dengeli kompozisyonlar oluşturur.
8.  Başlangıç seviyesindeki dijital projeler sürecinde problem çözme ve planlama becerilerini geliştirir.
9.  Üretken yapay zeka platformlarında (Midjourney, DALL-E 3, Adobe Firefly) etkili metin komutları (Prompt) yazarak konsept görseller üretebilir.
10. Yapay zeka ile üretilmiş ham görselleri, Photoshop ve Illustrator gibi programlarda düzenleyerek (post-prodüksiyon) nihai bir tasarıma dönüştürebilir.
11. Yapay zekayı bir fikir geliştirme ve ilham aracı olarak tasarım süreçlerine entegre edebilir.
12. Uygulamalı projeler aracılığıyla, dijital tasarım süreçlerinde yaratıcılığı, teknik bilgiyi ve yapay zeka araçlarını harmanlayarak çözümler üretebilir.

## Konular (Haftalık Akış)
1.  **Hafta: Derse Giriş, Vektör ve Piksel Kavramları**
    *   Dersin genel tanıtımı, dönem hedefleri ve değerlendirme kriterleri. Vektörel ve piksel tabanlı grafik arasındaki temel farklar. Dijital tasarım dünyasındaki uygulama alanları.
2.  **Hafta: Adobe Illustrator Arayüzü ve Temel Araçlar**
    *   Adobe Illustrator çalışma alanını tanıma, temel paneller ve araçlar. Vektörel çizime ilk adımlar. (Sınıf içi pratikler)
3.  **Hafta: Temel Vektörel Tasarım Pratiği**
    *   Temel Illustrator araçlarını kullanarak özgün bir kompozisyon oluşturma.
4.  **Hafta: Pen Tool Ustalığı ve Vektörel İllüstrasyon Teknikleri**
    *   Pen Tool'un etkin kullanımı. Bir referans görseli ve bir eskizi dijital ortama aktarma.
5.  **Hafta: Vektörel Çizimde İleri Teknikler: Logo Reproduksiyonu**
    *   Shape Builder Tool, Pathfinder paneli, hassas hizalama ve oranlama.
6.  **Hafta: Tipografinin Temelleri ve Tipografik Poster Tasarımı**
    *   Görsel hiyerarşi, kontrast ve denge oluşturma. Character ve Paragraph panelleri.
7.  **Hafta: Adobe Photoshop'a Giriş: Katmanlar, Maskeler ve Kompozisyon**
    *   Piksel tabanlı tasarıma geçiş. "Non-destructive" (yıkıcı olmayan) çalışma prensipleri. Smart Objects, Layer Mask ve Vector Mask kullanımı.
8.  **Hafta: İleri Photoshop Teknikleri: Adjustment Layers ve Yaratıcı Portre Manipülasyonu**
    *   Kompozisyonlarda renk, ışık ve atmosfer kontrolü. Adjustment Layers (Curves, Hue/Saturation vb.).
9.  **Hafta: Photoshop'ta Restorasyon ve Filtreleme Teknikleri**
    *   Hasarlı fotoğrafları onarma ve sanatsal bir yorum katma. Rötuş araçları (Healing Brush, Clone Stamp, vb.) ve Smart Filters kullanımı.
10. **Hafta: Yapay Zeka ile Marka Kimliği Tasarımı**
    *   Yapay zeka araçlarını kullanarak bir marka için mood board, logo ve ürün görselleri tasarlama.
11. **Hafta: Fikirden Görsele - Üretken Yapay Zeka ile Yaratıcılığı Ateşleme**
    *   Üretken Yapay Zeka'nın (Generative AI) temelleri ve etkili "Prompt" yazma sanatı. Farklı yapay zeka modellerini (Midjourney, DALL-E 3, Adobe Firefly) tanıma.
12. **Hafta: Entegrasyon ve Uygulama & Final Projesi Teslimi**
    *   Yapay zeka ile üretilen görselleri Photoshop ("Generative Fill") ve Illustrator'da ("Text to Vector") profesyonel olarak işlemek. Final projesi teslimi ve sunumu.

## Değerlendirme Ölçütleri ve Ağırlıkları
- **Ara Ödevler:** %40
- **Final Projesi:** %60

### Proje Değerlendirme ve Notlandırma Kriterleri
- **İşçilik kalitesi:** Temiz ve kaliteli görsel oluşturma becerisi (%30)
- **Kompozisyon becerisi:** Estetik anlamda tatmin edici kompozisyon oluşturma becerisi (%40)
- **Özgünlük/Yaratıcılık:** Özgün ve yaratıcı görseller oluşturabilme becerisi (%30)
