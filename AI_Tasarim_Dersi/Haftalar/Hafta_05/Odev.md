# Proje Adı: Ödev 3: Foto Manipülasyon ve Kompozisyon

## 1. Proje Senaryosu ve Bağlam
Bu ödev kapsamında, Adobe Photoshop'un Katmanlar, Maskeleme ve Smart Object gibi araçları etkin bir şekilde kullanılarak, görsel bütünlüğe sahip bir fotoğraf kompozisyonu (Photo Manipulation / Compositing) hazırlanacaktır. Çalışmanın içeriği (sürreal, fantastik, minimal vb.) tamamen serbesttir, ancak seçilen konsept içerisinde en az 3 farklı görsel öğe başarılı bir şekilde birleştirilmelidir.

## 2. Projenin Amacı
- Photoshop iş akışını ve araçlarını tanımak.
- Photoshop'taki Smart Object yapısını, görselleri bozmadan (orijinal çözünürlüklerini koruyarak) kullanma pratiği kazanmak.
- Layer Mask ve Vector Mask arasındaki farkı anlamak ve bu maskeleri görsel harmanlama ve hassas kesim işlemlerinde doğru şekilde kullanmak.
- Görsel seçiminde bilinçli davranarak, doğru görselleri harmanlama yoluyla kompozisyonda uyum sağlama pratiği kazanmak.

## 3. Proje Gereksinimleri ve Adımlar

### 3.1. Ödevin Kapsamı
- Çalışmanın içeriği tamamen serbesttir.
- Seçilen konsept içerisinde en az 3 farklı görsel öğe başarılı bir şekilde birleştirilmelidir.
- **Görsel Seçimi Hakkında Önemli Not:** Henüz renk, ışık ve ton ayarlamaları için gelişmiş araçları (Adjustment Layer'lar gibi) işlemediğimiz için, kompozisyon oluştururken lütfen birbirine ışık, gölge, perspektif, kontrast ve renk tonu açısından birbirine yakın görselleri seçmeye özen gösteriniz. Dilerseniz fotoğrafları kendiniz de çekebilirsiniz.

### 3.2. Temel Uygulama Zorunlulukları
- **Smart Object:** Kompozisyona eklenecek tüm görseller Smart Object olarak eklenmelidir.
- **Layer Mask:** Görsellerden en az biri Layer Mask kullanılarak maskelenmiş olmalı.
- **Vector Mask:** Görsellerden en az biri Vector Mask kullanılarak maskelenmiş olmalı.
- **Text Tool (İsteğe Bağlı):** Kompozisyona başlık, slogan veya açıklama gibi bir metin öğesi eklenebilir.

### 3.3. Kontrol Listesi
- Çalışmada en az 3 farklı görsel öğe harmanlandı mı?
- Çalışmadaki görseller Smart Object olarak kullanıldı mı?
- Çalışmada en az 1 Layer Mask kullanıldı mı?
- Çalışmada en az 1 Vector Mask kullanıldı mı?
- Görseller ışık, renk, vb. açısından uyumlu seçildi ve harmanlandı mı?
- Çalışma A4 ve 150/300 DPI olarak ayarlandı mı?
- Dosya JPG formatında kaydedildi mi?
- Dosya adı `isim_soyisim_kompozisyon.jpg` kuralına uygun mu?
- PSD dosyası (veya linkini içeren TXT dosyası) teslim edildi mi?

## 4. Teknik Gereksinimler ve Teslim Formatı

### 4.1. Tasarım Detayları
- **Tasarım Sayısı:** 1 adet
- **Çalışma Boyutu:** A4 (210 x 297 mm). Dikey (Portrait) veya yatay (Landscape).
- **Çözünürlük:** 150 ya da 300 DPI.
- **Ana Unsur:** En az 3 farklı görsel öğenin harmanlandığı, görsel bütünlüğü olan bir kompozisyon.
- **Zorunlu Araçlar:** En az 1 Smart Object, 1 Layer Mask ve 1 Vector Mask kullanılmalıdır.
- **Çıktı Formatı:** JPG (En yüksek quality ayarında) ve PSD dosyaları teslim edilecektir.
- **Kaynak Dosya:** PSD dosyası, tüm katmanları korunmuş şekilde teslim edilmelidir.

### 4.2. Teslim Kuralları
- **Teslim Tarihi:** [Yeni Teslim Tarihi Belirtilecek - örn: Hafta 5 dersinden bir hafta sonrası]
- **Teslim Şekli:** UZAK sistemi üzerinden, JPG ve PSD formatlarında dijital teslim.
- **PSD Dosyası Teslimi:**
  - **PSD Boyutu Uygunsa:** PSD dosyası doğrudan UZAK sistemine yüklenmelidir.
  - **PSD Boyutu Büyükse:** PSD dosyası, içeriği kaybolmayacak şekilde (örneğin Google Drive, Yandex Disk, Dropbox vb.) bulut depolama alanına yüklenmeli ve oluşturulan paylaşım linki bir TXT (Not Defteri) dosyası içerisine yazılarak UZAK sistemine yüklenmelidir.
- **Dosya İsimlendirme:**
  - JPG: `isim_soyisim_kompozisyon.jpg`
  - PSD: `isim_soyisim_kompozisyon.psd`
- **Geç Teslim:** Geç teslimler kabul edilmeyecektir.

## 5. İlham ve Yönlendirme

### 5.1. Önerilen Video Kaynakları (Zorunlu Araçlar İçin)
- Genel Bilgi: https://youtu.be/xTzvQkOll2U
- Layers (Katmanlar): https://youtu.be/xRFBOcxjkQU
- Smart Object: https://youtu.be/yeQR0qAl_-k
- Layer Masks: https://youtu.be/fE1_nHllIp8
- Vector Masks: https://youtu.be/l_Ele2e7B7M
- Text Tool (Yazı Aracı): https://youtu.be/uoxLXjo4Qsc
- Dosya Açma, Kaydetme ve Export: https://youtu.be/yYm2SN0IOaU
- Örnek Uygulama: https://youtu.be/6mm28NAxaXA

### 5.2. Arama Anahtar Kelimeleri (İlham İçin)
- `Photo Manipulation`
- `Photoshop Compositing`
- `Surreal Photo Edit`
- `Digital Collage`

### 5.3. Telifsiz Görsel Kaynakları
- Pexels: https://www.pexels.com/
- Unsplash: https://unsplash.com/
- Pixabay: https://pixabay.com/
- Freepik: https://www.freepik.com/

## 6. Kaçınılması Gereken Hatalar
- **Silgi Kullanımı:** Silgi (Eraser) aracı veya doğrudan piksel silme işlemlerini kullanmak. (Maske kullanmak zorunludur).
- **Kötü Maskeleme/Harmanlama:** Layer Mask'lerde belirgin, keskin kenarlar bırakmak; iki görselin doğal bir şekilde birleşmemesi.
- **Uyumsuz Görsel Seçimi:** Görsellerin başlangıçtan itibaren ışık, renk veya perspektif açısından birbirinden çok farklı olması. (Birbirine en yakın tonlarda görseller seçmeye çalışın).

## 7. Değerlendirme Kriterleri
| Kriter | Yüzde |
| :--- | :--- |
| **Zorunlu Teknik Kullanım (Smart Object, Layer/Vector Mask)** | 35% |
| **Yaratıcılık, Konsept ve Kompozisyon** | 35% |
| **Görsel Bütünlük ve Uyum (Doğru Görsel Seçimi Işık, gölge, renk ve perspektif uyumu)** | 15% |
| **Teknik Uygunluk ve Teslim Kuralları** | 15% |