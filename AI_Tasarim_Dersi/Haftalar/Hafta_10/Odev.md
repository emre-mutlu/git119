# Proje Adı: Yapay Zeka ile Marka Kimliği Tasarımı

## 1. Proje Senaryosu ve Bağlam
Bu ödevin senaryosu ve detaylı brief'i için **[Yapay Zeka ile Marka Kimliği Tasarımı Proje Briefi](Artisan_Roast_Projesi.md)** belgesine bakınız.

## 2. Projenin Amacı
Bu projenin amacı, yapay zekayı bir "sihirli değnek" olarak değil, ham madde üreten bir "tasarım ortağı" olarak kullanmaktır. Yapay zeka ile üretilen görselleri profesyonel bir grafik tasarımcı gözüyle işleyerek (post-prodüksiyon), tipografi ekleyerek ve hataları gidererek nihai bir marka kimliği taslağı oluşturma becerisini geliştirmektir. (Sadece bir operatör değil, yapay zekayı yöneten ve işleyen bir "Kreatif Direktör" olun.)

## 3. Proje Gereksinimleri ve Adımlar
- **Adım 1: Marka Seçimi ve Mood Board**
  - Sunulan üç hayali müşteri brief'inden birini seçin.
  - Seçtiğiniz markanın ruhunu, atmosferini ve görsel dilini yansıtan bir **mood board (ilham panosu)** oluşturun.
- **Adım 2: Logo Tasarımı**
  - Yapay zeka araçları kullanarak markayı temsil eden bir **ikon/sembol** üretin.
  - Adobe Photoshop veya Illustrator kullanarak, markanın karakterine uygun bir font seçip ürettiğiniz ikon ile birleştirerek bir **logo (Logo Lockup)** tasarlayın.
- **Adım 3: Ürün Görseli Tasarımı**
  - Yapay zeka ile markanın ürününü veya hizmetini gösteren bir ana görsel üretin.
  - Üretilen bu ham görseli Photoshop/Illustrator'da düzenleyerek (retouch, kolaj, renk düzenlemesi vb.) nihai ürün görselini oluşturun.

## 4. Teknik Gereksinimler ve Teslim Formatı
- **Dosya Formatı:** Çok sayfalı tek bir **PDF** dosyası.
- **Boyut/Çözünürlük:** **1920x1080px** (Yatay Sunum Formatı).
- **Renk Modu:** RGB.
- **İsimlendirme Kuralı:** `Ad_Soyad_MusteriAdi.pdf` (Örn: `ahmet_yilmaz_glitch.pdf`).
- **İçerik Kuralı:** PDF içindeki her görselin altına, o görseli üreten **Prompt (Komut) metnini** mutlaka ekleyiniz.
- **Son Teslim Tarihi:** 2 Aralık (UZAK Sistemi).

## 5. İlham ve Yönlendirme
- **Terra Ceramics İçin:** `clay texture`, `imperfection`, `soft daylight`, `raw material`, `earthy tones`.
- **Glitch Energy İçin:** `chromatic aberration`, `glitch effect`, `neon lights`, `cyberpunk`, `vaporwave`.
- **Galactic Gourmet İçin:** `bioluminescence`, `anti-gravity`, `translucent`, `ethereal`, `futuristic food`.
- **Kritik Araçlar:** Midjourney, DALL-E 3, Adobe Firefly, Stable Diffusion, Adobe Photoshop, Adobe Illustrator.

## 6. Kaçınılması Gereken Hatalar
- **AI Tipografisi:** Logolarda yapay zekanın oluşturduğu bozuk, anlamsız yazılar (`gibberish`) kesinlikle kabul edilmeyecektir. Tipografi, bilinçli bir font seçimiyle harici programlarda eklenmelidir.
- **Ham Materyal Kullanma:** AI çıktısını hiçbir müdahale (renk, kadraj, temizlik, manipülasyon) yapmadan doğrudan kullanmak kabul edilmeyecektir. Görselde "insan dokunuşu" olmalıdır.
- **Anatomi ve Fizik Hataları:** Görsellerde fazladan parmaklar, birbirine geçmiş objeler veya mantıksız hatalar varsa bunları Photoshop'ta temizlemeniz beklenir.
- **Görsel Kalite:** Düşük çözünürlüklü veya filigranlı (`watermark`) görseller yasaktır.

## 7. Değerlendirme Kriterleri
| Kriter | Ağırlık | Beklentiler |
| :--- | :--- | :--- |
| **Konsept ve Yaratıcılık** | 25% | Müşteri brief'ine uygun atmosfer ve doğru fikir bulundu mu? |
| **Tasarım ve Tipografi** | 30% | Logo ve yazı karakteri uyumlu mu? Görsel dil bütünlüğü sağlandı mı? |
| **Teknik ve Manipülasyon** | 30% | Prompt kalitesi VE Photoshop/Illustrator ile yapılan görsel iyileştirmelerin başarısı. |
| **Uygun Teslim** | 15% | PDF formatı, isimlendirme, promptların eklenmesi ve zamanında teslim. |
