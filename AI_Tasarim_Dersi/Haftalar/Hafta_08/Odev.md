# Proje Adı: Ödev 6: Otoportre Foto Manipülasyonu

## 1. Proje Senaryosu ve Bağlam
Bu ödev kapsamında, Adobe Photoshop'un Katmanlar, Maskeleme, Ayarlama Katmanları (Adjustment Layers) gibi araçları etkin bir şekilde kullanılarak, görsel bütünlüğe sahip, yaratıcı bir otoportre kompozisyonu (Photo Manipulation) hazırlanacaktır. Çalışmanın ana unsuru kendi çektiğiniz bir otoportre olmalı ve bu portre, tamamen özgün bir konsept çerçevesinde yeniden yorumlanmalıdır. Hazırlanan kompozisyonun, temel tasarım ilkelerine uyması beklenmektedir.

## 2. Projenin Amacı
- Photoshop iş akışını ve non-destructive (yıkıcı olmayan) araçlarını tanımak.
- Photoshop'taki Smart Object yapısını, görselleri bozmadan (orijinal çözünürlüklerini koruyarak) kullanma pratiği kazanmak.
- Layer Mask (piksel tabanlı) veya Vector Mask (vektör tabanlı) kullanarak görsel harmanlama veya keskin kesim işlemleri yapma pratiği kazanmak.
- Adjustment Layers kullanarak kompozisyonda atmosferik renk, ışık ve ton kontrolü sağlama becerisi kazanmak.
- Tasarım ilkelerini (Denge, Vurgu, Bütünlük, Kontrast, Ritim) kullanarak özgün bir konsept dahilinde görsel açıdan güçlü bir kompozisyon oluşturmak.

## 3. Proje Gereksinimleri ve Adımlar

### 3.1. Ödevin Kapsamı
- Çalışmanın ana unsuru kendi çektiğiniz bir otoportre fotoğrafı kullanılmalıdır.
- Portre, tamamen özgün bir konsept çerçevesinde yeniden yorumlanmalıdır.
- Kompozisyonun, bir ana odak noktası (Vurgu) olan, öğelerin görsel bir Denge içinde yer aldığı, Kontrast ve Ritim unsurlarını barındırdığı ve tüm parçaların birbiriyle uyumlu (Bütünlük) olduğu bir yapıya sahip olması beklenmektedir.

### 3.2. Temel Uygulama Zorunlulukları
- **Otoportre:** Çalışmanın ana öğesi olarak kendi çektiğiniz bir portre fotoğrafınız kullanılmalıdır.
- **Smart Object:** Kompozisyona eklenecek tüm görseller (otoportreniz dahil) smart object olarak eklenmelidir.
- **Maskeleme (Layer Mask veya Vector Mask):** Görselleri kompozisyona dahil etmek için Layer Mask (piksel tabanlı, yumuşak harmanlama/dekupe için) veya Vector Mask (vektör tabanlı, keskin/geometrik kesimler için) etkin bir şekilde kullanılmalıdır.
- **Adjustment Layers (Ayarlama Katmanları):** Kompozisyonun genel renk, ışık ve atmosfer bütünlüğünü sağlamak veya tonlamalar yaratmak için Adjustment Layer'lar (Örn: Curves, Hue/Saturation, Levels, Photo Filters vb.) kullanılmalıdır.
- **Tipografi (İsteğe Bağlı):** Konseptinizi güçlendirmek için çalışmanıza yaratıcı ve deneysel tipografik unsurlar eklenebilir.

### 3.3. Kontrol Listesi
- Çalışmanın ana unsuru otoportre mi?
- Çalışmada en az 5 farklı görsel öğe harmanlandı mı?
- Çalışmadaki görseller Smart Object olarak mı kullanıldı?
- Çalışmada Layer Mask veya Vector Mask etkin bir şekilde kullanıldı mı?
- Çalışmada Adjustment Layer'lar kullanıldı mı?
- (İsteğe bağlı) Tipografi konsepti desteklemek için kullanıldı mı?
- Kompozisyon tasarım ilkeleri (Bütünlük, Denge, Vurgu, Kontrast vb.) açısından güçlü mü?
- Çalışma A4 ve 150/300 DPI olarak ayarlandı mı?
- Dosya JPG formatında kaydedildi mi?
- Dosya adı `isim_soyisim_otoportre.jpg` kuralına uygun mu?

## 4. Teknik Gereksinimler ve Teslim Formatı

### 4.1. Tasarım Detayları
- **Tasarım Sayısı:** 1 adet
- **Çalışma Boyutu:** A4 (210 x 297 mm). Dikey (Portrait) veya yatay (Landscape).
- **Çözünürlük:** 150 ya da 300 DPI.
- **Ana Unsur:** Otoportre merkezli, en az 5 farklı görsel öğenin harmanlandığı bir kompozisyon.
- **Zorunlu Araçlar:** Smart Object, Maskeleme (Layer veya Vector Mask) ve Adjustment Layers kullanılmalıdır.
- **Çıktı Formatı:** JPG (En yüksek quality ayarında) teslim edilecektir.

### 4.2. Teslim Detayları
- **Teslim Tarihi:** 12 Kasım 2025
- **Teslim Şekli:** UZAK sistemi üzerinden, JPG formatında dijital teslim.
- **Dosya İsimlendirme:** `isim_soyisim_otoportre.jpg`
- **Geç Teslim:** Geç teslimler kabul edilmeyecektir.

## 5. İlham ve Yönlendirme

### 5.1. Arama Anahtar Kelimeleri (İlham İçin)
- `Self-Portrait`
- `Photoshop Self-Portrait Art`
- `Digital Art Portrait`

### 5.2. Telifsiz Görsel Kaynakları (Doku, Arka Plan vb. için)
- Pexels: https://www.pexels.com/
- Unsplash: https://unsplash.com/
- Pixabay: https://pixabay.com/
- Freepik: https://www.freepik.com/

## 6. Kaçınılması Gereken Hatalar
- **Yıkıcı (Destructive) Düzenleme:** Görselin kendisine doğrudan Image > Adjustments menüsünden (örn: Levels, Curves) ayar yapmak. (Mutlaka Adjustment Layer kullanılmalıdır).
- **Silgi Kullanımı:** Silgi (Eraser) aracı veya doğrudan piksel silme işlemlerini kullanmak. (Maske kullanmak zorunludur).
- **Düşük Çözünürlüklü Görsel:** Kompozisyonda "pikselli" duran, bulanık veya düşük çözünürlüklü otoportre veya ek görseller kullanmak.
- **Kötü Maskeleme/Harmanlama:** Layer Mask'lerde belirgin, keskin veya kirli kenarlar bırakmak; fırça ayarlarını (sertlik, opaklık) doğru kullanmamak.
- **Uyumsuz Renk ve Işık:** Kompozisyondaki öğelerin Adjustment Layer kullanılmasına rağmen ışık ve renk tonu açısından birbirinden bariz şekilde farklı durması.
- **Zayıf Kompozisyon:** Tasarım ilkelerinin (denge, vurgu, ritim vb.) göz ardı edildiği, dağınık veya etkisiz görsel düzenlemeler.

## 7. Değerlendirme Kriterleri
| Kriter | Yüzde |
| :--- | :--- |
| **Yaratıcılık, Özgünlük ve Konsept** | 30% |
| **Tasarım İlkeleri ve Kompozisyon Gücü** | 30% |
| **Zorunlu Teknik Kullanım** | 25% |
| **Teknik Uygunluk ve Teslim Kuralları** | 15% |
