# GİT 119 - Dijital Tasarıma Giriş Dersi Syllabus'ı

## Genel Bilgiler
- **Dersi Açan Fakülte/Enstitü:** Mimarlık ve Tasarım Fakültesi
- **Dersi Açan Bölüm/Ana Bilim Dalı:** Görsel İletişim Tasarımı Bölümü
- **Ders Kodu:** GİT 119
- **Ders Adı:** Dijital Tasarıma Giriş
- **Ders Kredisi:** 3
- **AKTS:** 6
- **Ön Koşullar:** Yok
- **Ders Türü:** Zorunlu
- **Öğretim Dili:** Türkçe
- **Dersi Alan Programlar:** Görsel İletişim Tasarımı Lisans Programı
- **Hazırlanma Tarihi:** Ocak 2025 - 2024 / 2025 BAHAR DÖNEMİ

## Ders Tanımı
Dijital Tasarıma Giriş dersi, temel tasarım ilkelerini dijital ortamda uygulayarak Photoshop ve Illustrator programlarıyla estetik ve işlevsel görseller oluşturmayı amaçlayan bir derstir.

## Ders Amaçları
Bu ders, temel tasarım ilkelerini dijital ortamda uygulayarak Photoshop ve Illustrator programlarında yaratıcı projeler geliştirmeyi amaçlar. Dijital araçları etkin kullanarak çizgi, renk, form ve tipografi düzenlemeleri yapmaları, estetik ve işlevselliği dengeli şekilde uygulamaları hedeflenir. Öğrencilerin problem çözme, planlama ve görsel ifade becerilerini geliştirerek, dijital tasarım süreçlerinde teknik bilgi ve yaratıcılığı birleştirmeleri amaçlanır.

## Ders Kitapları ve/veya Kaynaklar
- "Adobe Photoshop Classroom in a Book (2024 Release)" – Andrew Faulkner, Conrad Chavez
- "Adobe Illustrator Classroom in a Book (2024 Release)" – Brian Wood
- "The Adobe Photoshop Lightroom Classic Book" – Scott Kelby
- "Graphic Design: The New Basics" – Ellen Lupton, Jennifer Cole Phillips
- "Vector Basic Training: A Systematic Creative Process for Building Precision Vector Artwork" – Von Glitschka

## Ders Çıktıları
1. Temel tasarımın ilke ve elemanlarını dijital ortamda uygulayarak, Photoshop ve Illustrator programlarında basit projeler geliştirebilir.
2. Adobe Photoshop ve Illustrator programlarının temel arayüz ve araçlarını kullanarak dijital tasarım çalışmalarına giriş yapar.
3. Dijital projeler oluştururken, temel çizgi, renk ve form bilgilerini etkin biçimde uygular.
4. Basit grafik ve tipografik düzenlemeleri, dijital ortamda yaratıcı fikirleri somut görsellere dönüştürmek için kullanır.
5. Photoshop programı ile temel fotoğraf düzenleme, kolaj ve rötuş tekniklerini uygulayarak görsel sunumlarını zenginleştirir.
6. Illustrator programını kullanarak vektörel grafik oluşturma ve düzenleme becerilerini kazanır.
7. Dijital tasarım projelerinde, estetik ve işlevselliği bir arada kullanarak dengeli kompozisyonlar oluşturur.
8. Başlangıç seviyesindeki dijital projeler sürecinde problem çözme ve planlama becerilerini geliştirir.
9. Photoshop ve Illustrator programlarında uygulamalı örnekler üzerinden, tasarım fikirlerini görsel ifadelere dönüştürme yetkinliğini kazanır.
10. Dijital çalışmalarında, nesne, ışık ve gölge ilişkilerini temel alarak etkili görsel anlatımlar oluşturur.
11. Farklı dijital araç ve teknikleri deneyimleyerek, görsel iletişimde temel yazılım kullanım becerilerini geliştirir.
12. Uygulamalı projeler aracılığıyla, dijital tasarım süreçlerinde yaratıcılığı ve teknik bilgiyi harmanlayarak basit çözümler üretebilir.

## Konular (Haftalık Akış)
1. Hafta: Dijital Tasarım Kavramı
   - Dijital Tasarım Terminolojisi
   - Dijital Tasarım Alanları ve Kullanılan Yazılımlar
2. Hafta: Dijital Tasarımın Tarihi
   - Dijital Tasarımda Önemli Figürler ve Örnekler
3. Hafta: Photoshop’a Giriş ve Arayüz Genel Bakışı
   - Arayüz ve Temel Araçlar
   - Proje Oluşturma
   - Seçim Araçları
   - Dosya Kaydetme
4. Hafta: Katmanlar, Maskeler ve Temel Düzenleme Teknikleri
   - Katmanlarla Çalışma
   - Maskeler
   - Kesme, Taşıma, Yapıştırma, Katman Stilleri
5. Hafta: Renk Düzenleme ve Manipülasyon
   - Renk Ayar Araçları
   - Filtreler ve Efektler
   - Görüntü Boyutlandırma ve Kırpma
6. Hafta: Metin ve Şekiller
   - Yazı Aracı (Type Tool)
   - Şekil Aracı (Shape Tool)
7. Hafta: Illustrator’a Giriş ve Arayüz Genel Bakışı
   - Arayüz ve Temel Araçlar
   - Proje Oluşturma
   - Hizalama
   - Kontur ve Dolgu
   - Dosya Kaydetme
8. Hafta: Kalem Aracı ve Yollar
   - Kalem Aracı ile Çizim
   - Yolları Düzenleme ve Seçme
   - Pathfinder ve Shape Builder Aracı
9. Hafta: Renkler, Degradeler ve Boyama
   - Renk Paneli ve Renk Seçimi
   - Degrade ve Mesh Aracı
   - Fırça Aracı, Blob Brush Aracı, Fırça Oluşturma
10. Hafta: Tipografi ve Efektler
    - Yazı Aracı (Type Tool)
    - Efektler
11. Hafta: Final Projesi
12. Hafta: Final Projesi Teslimi ve Sunumu

## Değerlendirme Ölçütleri ve Ağırlıkları
- Yazılı Sınav: %15
- Ödevler: %25
- Final Projesi: %60

### Proje Değerlendirme ve Notlandırma Kriterleri
- İşçilik kalitesi: Temiz ve kaliteli görsel oluşturma becerisi %30
- Kompozisyon becerisi: Estetik anlamda tatmin edici kompozisyon oluşturma becerisi %40
- Özgünlük/Yaratıcılık: Özgün ve yaratıcı görseller oluşturabilme becerisi %30

## Ders Çıktısı - Program Çıktısı Eşleşmesi
| Ders Çıktısı | Program Çıktısı |
| :----------- | :-------------- |
| 1            | 1               |
| 2            | 4               |
| 3            | 1               |
| 4            | 5               |
| 5            | 4               |
| 6            | 5               |
| 7            | 7               |
| 8            | 8               |
| 9            | 4               |
| 10           | 7               |
| 11           | 4, 10, 11       |
| 12           | 5               |
